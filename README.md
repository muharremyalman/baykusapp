## BaşkuşApp Projesi Nedir ?
-  DenizBank Denizin İncileri Staj Programı son haftasında korona döneminde şirketlerin yüzde 80'inin evde çalıştığı bir sistem düşünerek daha etkili ve verimli nasıl çalışılabilir konulu proje sunmamız istendi. Bir hafta içerisinde proje prototipi kurgulanıp sunum yapılmıştır.
-  Baykuş Türk ve Yunan mitolojilerinde yol göstericiliğin ve bilgeliğin sembolü olduğu için bunu uygulamamızın danışmanlık yanıyla bağdaştırdık ve uygulamamıza özellikle Baykuş ismini verdik.
-  İlk bakışta evden çalışma modelinin ulaşım sorununu ortadan kaldırdığı için zaman açısından verimli bir model olduğu düşünülse de geçtiğimiz 4 ayda toplanan verilerden bunun tam olarak beklendiği gibi olmadığını fark ettik. Deloitte’in araştırmasına göre evden çalışanların %37.8’i bu değişimden olumsuz etkilendiğini belirtmiş. Bu noktada özellikle kültür ve alışkanlıklar, müşteri beklentileri, bu ani değişimin çalışan psikolojisine ve verimliliğe etkisi gibi konular evden çalışma modelinin optimum verimli hale gelmesine engel olmuş.
-  Evden çalışanlarda hareketsizlik ve yoğun stres fiziksel ve ruhsal problemlerin ortaya çıkmasına sebep olmuştur. Bu sorunların etkileri kısa ve uzun vadede farklı şekilde
görülebiliyor, kısa vadede verimliliğin düşmesine uzun vadede ise önüne geçmesi zor olabilecek ruhsal ve fiziksel problemlerin oluşmasına yol açabilmektedir. Bu noktada,
zamanın etkin kullanılmasına ve sorunların giderilmesine yardımcı olabilecek, hizmet arz ve talep edenleri kolay yoldan bir araya getirebilecek bir hizmet ihtiyacı ortaya çıkmaktadır.

## Çözüm Önerisi Nedir ?

- Öncelikle biz geliştireceğimiz uygulamada evden çalışan beyaz yakalıların fiziksel ve psikolojik sıkıntılarını çözmede, onları konunun profesyonelleriyle buluşturacak bir aracı görevini üstleneceğiz. Aynı zamanda potansiyel rakip firmalardan farklı olarak müşteri verisinin işlenmesi ile müşterilerimiz için kişiselleştirilmiş bir sağlık asistanlığı sağlayacağız.
Ayrıca, müşterilerin bize verdiği çalışma saati, yoğunluk durumu ve günlük problem bilgileri işlenerek kendilerine en uygun şekilde oluşturulmuş ve belirli aralıklarla
göndereceğimiz kişiye özel bildirimlerle de bir nevi kişisel sağlık asistanı rolü alarak müşterimizi değerli hissettireceğiz.

## Rakip Analizi

- Bu bağlamda potansiyel rakibimiz olabilecek firmaları inceledik ve ana iki rakibimiz olarak Armut.com’u ve Bionluk’u tespit ettik. Her üç firma da hizmet aracılığı ve zaman verimliliğini arttırma değerini müşteriye kazandırsa da Baykuş Beyaz Yakalılara yönelik kişiselleştirmiş sağlık asistanlığı ve yeni kaydolan üyelerine vereceği teşvik hediyeleriyle müşteri odaklılığı açısından diğer iki firmadan ayrılıyor. Aynı zamanda Baykuş hizmet sağlayıcılar için bir ilan verme ücreti almadığından hizmet vermek isteyip kısıtlamalardan dolayı piyasaya giremeyen emek arz edicilerin piyasaya girmesini sağlayarak toplam
faydayı arttırıyor ve pek çok hizmet sağlayıcı için bir katma değer oluşturuyor. Bu sayede her iki grubu da daha çok tatmin edecek bir platform ortaya çıkıyor.
Dilerseniz biraz da az önce bahsettiğimiz profesyonellerden hizmet alma sürecinin içeriğinden adım adım bahsedelim. Öncelikle, kişi, uygun gördüğü bilgilerini sistemimize girerek üyeliğini açacak. Ardından, hem girilen bilgiler, hem sistemdeki hizmet sunucuların müşterilerden alacağı puanlarla hem de müşterilerin yönelimlerine göre müşteriye bir liste sunulacaktır. Bu sıralamaya göre müşterilerimiz bu listeden hizmet almak istediği profesyoneli seçerek psikolojik destek veya profesyonel antrenörlük hizmeti alabilecektir. Müşterimiz, kendine uygun gün ve saati rezerve ederek, ödemesini sistem üzerinden güvenli bir şekilde yapacaktır. Hizmet alımı sonrasında ise uygulama bildirimleri ve e-mail kanalları ile müşterilerimizin hizmet sağlayıcılarını puanlamasını istenecektir.

## İş Modeli

- Baykuş vizyonunu ve misyonunu gerçekleştirmek için yenilikçi bir iş modeli kullanmayı hedeflemektedir. Anahtar partnerlerimiz olan hizmet sağlayıcılarımızın ve teknik altyapı sağlayıcılarımızın desteği ile müşterilerimizi hizmetlerle en optimal şekilde buluşturmayı hedefliyoruz. Teknik altyapı sağlayıcılarımızın desteği ile müşterilerimize kişiselleştirilmiş sağlık asistanlığı sağlamayı ve aynı zamanda müşteri memnuniyet verilerimiz ve yine teknik destek ile hizmet sağlayıcılarımız için bir serbest piyasa oluşturmayı hedefliyoruz. Müşteri ilişkilerimizi ise her daim güçlü tutmayı hedeflemekteyiz. Uygulama destek birimimiz ile problemlerini çözmeyi, anketlerimiz ve onlardan alacağımız verilerimiz ile müşteri memnuniyetini maksimize edecek inovasyonları gerçekleştirmek müşteri ilişkilerimiz için ana faaliyetlerimiz olacaktır

## Değer Yargısı 

-B2B Bizimle anlaşan şirketler hem iş verimliliklerini arttırma fırsatı elde edecek hem
de çalışanlarına sunduğu bu uygulama ile şirketlerinin sosyal prestijlerini arttırma
fırsatı bulacak.
-B2C
Baykuş uygulamasını kullanan ve yoğun çalışmadan dolayı vakit sıkıntısı
yaşayan müşteriler kendilerine uygun hizmetleri bulmak için harcadıkları zamanı
minimuma indirerek büyük bir katma değer elde edecek. Aynı zamanda
kişiselleştirilmiş sağlık asistanı kullanımı ile hayat ve iş kalitelerini arttıracaktır.
-C2C
Bizimle çalışan hizmet sağlayıcılar ise optimal müşterileri bulmak için harcadıkları
zamanı azaltarak, serbest piyasamızın katma değeri sayesinde kişisel marka
değerlerini arttırarak büyük bir ivme kazanacaklardır.

## Pazarlama Stratejisi

- Baykuş potansiyel müşterilerine ulaşmak için hem dijital hem de fiziksel
pazarlama stratejileri izlemeyi planlamaktadır. Dijital pazarlama odaklı
izleyeceğimiz pazarlama stratejilerimiz kapsamında Baykuş uygulaması için bir
tanıtım websitesi açılacaktır. SEO(Türkçe) yöntemi ile arama motorlarında öne
çıkmaya ve baykuşa görünürlük kazandırmayı ve SEM(Türkçe) teknikleri ile
içeriğimizi öne çıkararak uygulamaya müşteri çekilecektir. Sosyal Medya
Pazarlamaları ile ise uygulamanın sosyal medyada görünürlüğü arttırılacaktır.
Aynı zamanda yeni kullanıcılara hediye çekleri ve indirim kuponları verilerek
potansiyel müşteriler uygulamaya çekilmeye çalışılacaktır.
Fiziksel pazarlama stratejilerimizi ise şirket işbirlikleri odaklı yürütmeyi
planlamaktayız. Anlaşma yapılmak istenen şirketlere handoutlar ve
bilgilendirmeler gönderilmesi planlanmaktadır aynı zamanda word of mouth
tekniği ile kulaktan kulağa müşterilerimize ulaşmayı planlamaktayız.

## Pandemi sonrası BaykusApp ?

- Peki, özellikle pandemi sonrasında normal hayata dönüş döneminde şirketimizin
uygulamayı geliştirmeye yönelik planları neler? Bu noktada, evden çalışmanın çok
yoğun olduğu pandemi sürecinde geliştireceğimiz hizmet ağımız sayesinde birçok
müşteriyle direkt iletişim kurma imkanı elde edeceğiz. Bu noktada, müşterilerden
alacağımız geri bildirim veya anket gibi kanallar yardımıyla müşterilerin beklentilerini
öğreneceğiz. Bu sayede, pazarı birinci elden analiz etme fırsatı bulacağız.
Uygulamamızda sunduğumuz ürün yelpazesini bu araştırmalar sonucunda
çeşitlendireceğiz. Bu yolla, evden çalışan beyaz yakalılardan oluşan hedef kitlemizi
genişletme fırsatı bulacağız. Sonuçta, orta vadede, BaykuşApp’i sağlıkla ilgili aklımıza
gelecek her işlemi yapabileceğimiz evden çalışan beyaz yakalı personele yönelik bir
kişisel sağlık asistanı uygulamasına evrimleştirmeyi planlıyoruz.


 ## Vizyon ve Misyonumuz ?
 - Vizyonumuz : Değerli partnerlerimizle birlikte optimum düzeyde müşteri memnuniyeti sağlamak, asimetrik bilgiyi minimuma düşürerek sağlayabileceğimiz kolaylığı azami hale getirmek, insanların yaşam standartlarını ve sosyal refahını geliştirmeye katkıda bulunarak verimliliği artırmak suretiyle daha üretken ve başarılı bir toplum oluşmasına katkıda bulunmak.
 - Misyonumuz : Ülkemize ve dünyaya hizmetlerimizi geliştirerek yaymak, yeni iş alanları ve inovatif benliğimizle yolculuğumuzu sürdürerek fırsat eşitliğinin tahsisine katkıda bulunmak.



